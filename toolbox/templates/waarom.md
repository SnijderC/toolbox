### Waarom?

Overheid en bedrijven gaan onzorgvuldig om met jouw persoonlijke gegevens. Daarmee maken ze van jou een makkelijk doelwit voor adverteerders en
veiligheidsdiensten. Je kunt daar iets aan doen. De Internetvrijheid Toolbox is hét adres voor al je vragen over privacy, vrijheid en veiligheid online. Met praktische adviezen en tips, maar ook met directe links naar applicaties en software die wél respectvol met jouw gegevens omgaan.

#### Hoe werkt het

De Internetvrijheid Toolbox zit vol adviezen en tools. Je kunt zoeken op onderwerp, naar een specifieke app of dienst, of op platform. En als je er niet uitkomt kun je altijd contact opnemen. Of je bezoekt een [Privacy Café](https://www.privacycafe.nl) bij een bibliotheek bij jou in de buurt.

#### Wie zijn wij?

De Internetvrijheid Toolbox is een initiatief van [Bits of Freedom](https://www.bof.nl) en Niels Westerlaken. De huidige versie wordt ontwikkeld door Chris Snijder. Hij wordt bijgestaan door een groep gedreven [vrijwilligers](/doc/credits) die zicht inzetten voor een toekomst waarin internetvrijheid is gewaarborgd.